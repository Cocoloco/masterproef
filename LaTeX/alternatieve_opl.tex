\subsection{Alternatieve oplossing}
De werkwijze beschreven in "Privacy-preserving recommender systems in dynamic environments \cite{ZErkinDyn}" berekent heel eenvoudig een voorspelling van het aantal sterren door het gemiddelde te nemen van het aantal sterren van gelijkaardige gebruikers, zie formule \ref{stdrecom}. De mobiele setting en cryptografische werkwijze laten echter ruimte om met een wijziging de aanbevelingen op een nauwkeurigere wijze te bepalen. Dit kan via een kleine aanpassing aan een klassieke formule uit het user-user collaborative filtering.

\begin{equation}\label{stdrecom}p_{U_1,i} = \bar{r}_{U_1} + \frac{\sum_{j=2}^{n}(r_{(U_j,i)} - \bar{r}_{U_j}).s_{(U_1,U_j)}.q_{(U_j,i)}}{\sum_{j=2}^{n} s_{(U_1,U_j)}.q_{(U_j,i)}}
\end{equation}
Met $s_{(U_x,U_y)}$ als het gelijkenisbit tussen persoon X en persoon Y en $q_{(U_x,i)}$ als bit dat aangeeft of persoon X het item i beoordeeld heeft zoals besproken in \ref{voor_aanvraag}.
Zo worden de aanbevelingen berekend ten opzichte van de gemiddeldes van de gebruiker zelf $\bar{r}_{U_1}$ en van de anderen $\bar{r}_{U_j}$. De voorspelde waarde wordt nu bepaald door het gemiddelde van de gebruiker zelf samen te tellen met het gemiddelde aantal sterren dat andere gelijkaardige gebruikers beoordeelden boven hun gemiddelde. Indien het resultaat onder 1 of boven 5 sterren gaat, worden de grenswaarden in de plaats gebruikt.
Dit wordt eenvoudig ingepast in de gebruikte cryptografische methode. De clientapplicatie stuurt enkel het ge\"encrypteerde verschil van zijn beoordeling en zijn gemiddelde op. Aangezien het Pailliercryptosysteem enkel met positieve gehele waarden werkt, wordt dit verschil wel eerst omgezet in een waarde van het domein $\mathbb{Z}^{+}_{0}$ door er 5 bij op te tellen en het resultaat te vermenigvuldigen met 1000. De rest van het proces blijft gelijk, tot de gebruikerapplicatie de som van alle waarden terugkrijgt. De applicatie zet deze som om in de som van de oorspronkelijke verschillen door te delen door 1000 en er dan 5 van af te trekken per gebruikte waarde. Deze som wordt gedeeld door het aantal gebruikte beoordelingen en samengeteld met het gemiddelde van de gebruiker zelf. Dit zou nauwkeurigere aanbevelingen moeten geven, wat zal blijken in de resultaten.